# 15.4 - Scenario testing

Der finnes to typer scenariotesting, _type 1_ hvor scenarioer benyttes for å definere input/output-sekvenser, og _type 2_ hvor scenarioer brukes som et skript for sekvenser realistiske handlinger i ekte eller simulerte omgivelser.

Mye av det en behøver for å skrive gode krav må brukes for å skrive gode scenarioer. En av årsakene bak at scenario-testing er så effektivt kan være at en i effekt går gjennom kravsprosessen nok en gang, men involverer andre mennesker.

### Noen regler for å skrive gode scenarioer
* List opp mulige brukere
	* Analyse av mål og interesser
* List opp systemhendelser
	* Definering/analyse av hvordan systemet håndterer dette
* List opp spesielle hendelser
	* Hvordan imøtekommer systemet disse hendelsene?
* List opp nytte
	* Lag en fremgangsmåte for hvordan en skal oppnå disse
* Jobb sammen med bruker
	* Studér hvordan de arbeider, hva de gjør
* Les deg opp hva systemer av denne typen er ment å gjøre
* Lag en liksomforretning
	* Mat systemet med realistiske data.


## Brukere
De som vil bruke systemet som er under utvikling.

### List opp mulige brukere
For hver identifiserte bruker - identifisér interesser. Fokusér på én interesse om gangen og identifisér brukerens mål.

Finn så ut hvordan man best kan teste at hvert av målene er enkle å oppnå med programvaren.


### List opp systemhendelser
Hendelse
: Enhvert tilfelle som systemet er ment å svare på.

For hver hendelse må vi forstå: dets _formål_; hva systemet er ment å gjøre med den; og regler relatert til hendelsen.

### List opp spesielle hendelser
Forutsigbare, men uvanlige. Disse behøver spesiell håndtering.

Da disse behøver spesielle omstendigheter for å trigges må man sørge for at scenarioene inkluderer de viktigste av disse omstendighetene.


### List opp nytte
Hvilken nytte skal systemet gi brukerne? Dette må interessentene svare på. Her er det viktig å passe på eventuelle misforståelser og konflikter.

### Jobb sammen med bruker
Det er svært viktig å jobbe sammen med systemets framtidige brukere. Her kan en finne informasjon om hvordan de utfører sitt arbeide som gir en pekere om hvordan systemet best kan oppfylle de må og ønsker en bruker har. Se spesielt etter dagens arbeidsmønster og hva de har problemer med.

Her vil en finne gode ideer til hvordan utforme scenarioer.


### Les om denne typen systemer
Før en skriver scenarioer er det viktig å ha kunnskap om hva det nye systemet skal gjøre, samt ha et innblikk i hva lignende systemer gjør. Dette gir kunnskap om hva brukeren kan forvente av ens system. Denne kunnskapen finner en gjerne i bøker, manualer, etc.

### Lag en liksomforretning
Dette krever en god del kunnskap om hvordan forretningen fungerer. Det er viktig at liksomforretningen er realistisk for å kunne få best mulig resultat av øvelsen, og det kan være nødvendig å hente inn eksterne konsulenter. Tar mye ressurser, men kan gi veldig verdifulle resultater.


## Risiko
Passer ikke til testing av ny kode, da bugs i implementasjonen kan føre til forsinkelser da testen må utsettes til disse er fikset. Derfor bør scenariotesting kun brukes som en akseptansetest.

Scenarioer skal dekke alle systemets funksjonalteter, ikke kodedekning. Avdekker designfeil heller enn kodefeil, og bør derfor ikke brukes den til regresjonstesting, eller for testing av nye fixer.


## Type 1 scenariotesting
Bruker scenarioer for a skrive transaksjoner som sekvenser av input og forventet output. Resultatet kan være et ekstremt detljert tekstlig usecase.

## Type 2 scenariotesting
Brukes om en vil ha realisme. Her vil en teste hvordan systemet vil oppføre seg i de real-world-situasjoner beskrevet av scenarioene, med reelle brukere gitt av produkteier og (om nødvendig) med reelle kunder.


En type 2 scenariotest utføres på følgende måte:

1. Omgivelser settes opp i ifølge scenariobeskrivelsen. Kunder blir instruert i deres oppgaver.
2. En person – game master – leser hvert steg av scenarioene
3. Brukere og kunder reagerer på situasjonene GM skaper
4. Hendelsene som resulterer fra hvert scenario dokumenteres (f.eks. på video) for senere analyser

Om der er for mange scenarioer (slik det ofte er), og en må prioritere vil de scenarioer som involverer en sterk interaksjon med systemets omgivelser (brukere, kunder, nettverk, filservere, stressende arbeidssituasjon etc.) være de mest effektive.